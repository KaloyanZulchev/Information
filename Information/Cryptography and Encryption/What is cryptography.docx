Криптография

1.Криптография – наука за методите за осигуряване на конфиденциалност и автентичност на информацията. Криптографията представлява съвкупност от методи за преобразуване на данните, насочени към цел да направят тези данни безполезни за външни лица. Тези преобразувания допринасят за дне неща:

- Защита на кондиденциалността (данните да останат скрити)
- Защита на цялостността 

Тази наука се занимава с търсене и изследване на математически методи за преобразуване на информацията.

2.Термини в криптографията

Шифриране – процес на преобразуване на открит текст в шифриран текст (тоест превръщане на текста в неразбираем от хората).

Дешифриране – процес обратен на шифрирането. Чрез използване на ключа шифрирания текст се преобразува в изходен.

Ключ – информация, необходима за шифриране и дешифриране на текста.

Криптосистема – информационна система, която преобразува изходен или шифриран текст с помощта на ключова информация.

Разпределение на ключове – процес на изработване и разпределение на ключове между потребителите на системата.

Криптоалгоритъм – функцията, осъществяваща шифриране и дешифриране

Симетрични криптосхеми – когато един и същ алгоритъм осъществява шифриране и дешифриране.

Несиметрични криптосхеми – когато двата процеса се осъществяват по да взаимно обратими алгоритъма.

Криптоанализ – разчитане на шифрирания текст без да е наличен ключа, с който то е шифрирано.

Крипустойчивост – времето, необходимо за разчитане на шифрирано съобщение.



3.Класификация на криптографските методи 
Известни са различни подходи и класификации на методите за криптографски преобразувания на данните. По вида на въздействие на изходната информация методите за криптографско преобразуване могат да бъдат разделени на четири групи:

Шифриране
Процесът на шифриране на данни се свежда до провеждане на обратими математически, логически, комбинаторни и други преобразувания с данните в резултат на което те се превръщат в хаотичен набор от букви, цифри, други символи и двоични кодовер, нечетими за човек.
За шифриране на данните се използва алгоритъм за преобразуване и ключ.
Стеганография
За разлика от другите методи на криптографско преобразуване, стеганографията позволява да се скрие не само смисъла на съхраняваните или предавани данни, но и самия факт за съществуването им.
В основата на стеганографските методи лежи маскирането на секретните данни сред открити файлове. Обработката на мултимедийни файлове в информационните системи открива практически неограничени възможности пред стеганографията.
Ако правилно се подбере алгоритъма на преобразуване и изображението, на фона на което се помества скрития файл, то за човешкото око е практически невъзможно да различи получeното изображение от изходното. С помощта на стеганография може да се маскират текст, изображения, реч, цифров подпис, зашифровано съобщение.
Скритият файл допълнително може да бъде шифриран. Комплексното използване на стеганография и шифриране многократно повишава сложността на задачата по откриване и разкриване на секретни данни.


